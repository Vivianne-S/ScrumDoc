# ScrumDoc

Uppgiften:
AGILA METODER
Inlämningsuppgift
Du ska självständigt reflektera och besvara frågorna. Lämna in som en länk till ett google docs dokument eller som en länk till ett github-projekt där en readme eller pdf fil finns. Ditt namn skall tydligt synas längst upp i ditt inlämnade dokument.

Frågor
1. Redogör för de olika momenten i en SCRUM sprint. 
2. Reflektera över hur ni i teamet skapade och rangordnade user-stories, vad fungerade bra? Vad skulle kunna fungera ännu bättre?
3. Hur skulle din process från user stories till faktisk funktionalitet i en app se ut? Använd någon av era user stories som exempel. Hur skulle du bryta ner en user stories i moment att arbeta med. När vet du om du är klar med en user story?

Bedömning
För godkänt på inlämningen ska du
Redogöra för och utvärdera gruppens agila processer 

För väl godkänt ska du
visa djupare förståelse för den agila processen
kritiskt diskutera agilt arbete	sätt och med säkerhet föreslå förbättringar 
med säkerhet kunna koppla user stories till funktionalitet

-------------------------------------------------------------------------------------------------------------------------------------------------------------------------------------------------------------------

Fråga 1: Redogör för de olika momenten i en SCRUM sprint. 

En Scrum sprint är en tidsbunden period vanligtvis 2-4 veckor där ett Scrum team arbetar för att leverera en specificerad mängd funktionalitet och uppnå ett sprintmål. En sprint består av flera moment som hjälper till att organisera arbetet och säkerställa att målen uppfylls.

* Sprintplanering / Sprint Planning *
Sprintplaneringen är det första steget i varje sprint. Under sprintplaneringen möts teamet för att definiera sprintens mål och identifiera de viktigaste uppgifterna som ska genomföras under sprinten. Detta görs genom att välja och prioritera user stories från produktbacklogen, som är en lista med alla funktioner och förbättringar som ska utvecklas. User stories som är för stora (epics) bryts ner i mindre delar som kan genomföras inom sprinten.
I detta möte diskuterar teamet också vilken kapacitet som finns baserat på tidigare sprintar och erfarenheter. Om teamet exempelvis har 4 personer och en kapacitet på 20 story points så planeras sprinten med hänsyn till detta och omfördela uppgifter därefter.


* Dagliga Scrum-möten / Daily Scrum - Stand-up Meeting *
Dessa möten hålls varje vardag och är vanligen 15 minuter långa. Syftet är att snabbt gå igenom vad varje teammedlem har arbetat med, vad de planerar att arbeta med härnäst och om de stött på några hinder blockers som förhindrar deras framsteg. Dessa möten är ett sätt att främja kontinuerlig kommunikation och snabbt identifiera om några blockerande problem uppstår. Hinder kan vara tekniska problem, brist på resurser eller andra faktorer som kan påverka arbetsflödet.

Frågor som stand-up meetingsen utgår ifrån:
- Vad gjorde du igår?
- Vad ska du göra idag?
- Har du några hinder?


* Arbete i sprinten *
Under själva sprinten fokuserar teamet på att arbeta med de uppgifter som har prioriterats i sprint backlog. Varje teammedlem ansvarar för sina tilldelade uppgifter, men teamet samarbetar för att säkerställa att målen nås. Under denna tid kommer uppgifterna att arbetas igenom, implementeras, testas och dokumenteras.
I SCRUM är det viktigt att arbetet görs i små, iterativa steg, vilket gör att teamet kontinuerligt kan testa och justera kursen om det behövs. Om en uppgift inte kan slutföras på förväntad tid, justeras planeringen och arbetet för att säkerställa att sprintmålen fortfarande är möjliga att uppnå. SCRUM team använder ofta verktyg som Trello för att visualisera status för varje uppgift i sprinten.

* Sprintgranskning / Sprint Review *
Vid slutet av sprinten hålls ett sprintgranskningsmöte där teamet presenterar vad de har uppnått under sprinten. Målet är att visa upp den funktionalitet som har utvecklats och diskutera eventuella avvikelser från den ursprungliga planen. Teamet och intressenter till exempel produktägare eller kund diskuterar vad som har levererats och om det finns behov av några justeringar för nästa sprint.
Under sprintgranskningen demonstreras ofta den utvecklade produkten eller funktionaliteten, och feedback samlas in. Denna feedback hjälper till att identifiera om några justeringar behövs i produktens framtida utveckling och påverkar prioriteringarna i nästa sprint.


* Sprintretrospektiv / Sprint Retrospective *
Efter sprintgranskningen hålls ett retrospektiv. Här reflekterar teamet över arbetsprocessen och diskuterar vad som gick bra under sprinten, vad som kunde ha gått bättre och vad som kan förbättras inför nästa sprint. Retrospektivet är ett tillfälle att förbättra teamets arbetsmetoder och processer.

Frågor som kan ställas under retrospektivet:
- Vad gick bra under sprinten?
- Vad gick dåligt, och varför?
- Vad kan vi göra för att förbättra arbetsflödet i nästa sprint?
- Fanns det några hinder som vi inte kunde lösa?

-------------------------------------------------------------------------------------------------------------------------------------------------------------------------------------------------------------------

Fråga 2: Reflektera över hur ni i teamet skapade och rangordnade user-stories, vad fungerade bra? Vad skulle kunna fungera ännu bättre?

- Arbetsflödet vi hade inom gruppen:
* Mål och vision för appen:
Vår app, Code, är ett forum för kodare som har kört fast i sin kod och behöver hjälp för att lösa problem. Användare kan posta sina problem och få svar från andra erfarna programmerare. Målgruppen för appen är alla som arbetar med programmering oavsett erfarenhet som behöver hjälp med kodrelaterade utmaningar. Vi ville skapa en användarvänlig plattform där man kan hitta lösningar snabbt och effektivt.

* Skapande av User Stories:
För att definiera funktionaliteten i appen började vi med att skapa user stories. Vi använde oss av en PowerPoint för att lista alla möjliga funktioner som vi kunde tänka oss från både användarens och administratörens perspektiv. Dessa funktioner beskrevs i form av user stories, som till exempel: "Som användare vill jag kunna posta mitt kodproblem för att få hjälp från andra kodare."
För att organisera och prioritera funktionerna använde vi Trello. Vi satte upp en första sprint och valde de funktioner som vi ansåg vara mest kritiska för en MVP (Minimal Viable Product). För att bedöma svårighetsgraden och tidsåtgången för varje funktion använde vi Planning Poker där vi uppskattade storie points och diskuterade hur lång tid vi trodde varje funktion skulle ta att utveckla.

* Skapande av en Mockup: 
För att visualisera hur appen skulle se ut skapade vi en design i Figma. Mockupen inkluderade alla funktioner som vi hade definierat i våra user stories och vi presenterade denna design för varandra för att få en tydligare bild av hur appen skulle kunna se ut och fungera. Detta gav oss också en bättre förståelse för användarflödet och funktionaliteten.

* Bryta ner User Stories i Konkreta Uppgifter: 
Efter att vi hade definierat våra user stories och skapat en mockup, bröt vi ner varje user story i specifika tasks. För varje task skrev vi en teknisk beskrivning av de steg som behövde göras för att genomföra funktionen från kodningens perspektiv. Detta gjorde att vi kunde få en bättre uppfattning om vad som behövde göras tekniskt och också hjälpa oss att hålla oss fokuserade på de konkreta momenten som behövde slutföras för att implementera varje funktion.

- Vad som fungerade bra och vad som skulle kunna fungera ännu bättre?:
Vad som fungerade bra var att vi hade en öppen och bra kommunikation inom teamet. Vi brainstormade tillsammans för att skapa våra user stories och alla hade möjlighet att bidra med sina idéer. Under Planning Poker diskuterade vi tillsammans för att rangordna svårighetsgrad och tidskrävande funktioner. Det gjorde att vi alla fick en bra uppfattning om arbetsbördan och kunde planera sprinten effektivt. Det var också positivt att vi hade proffsiga och konstruktiva diskussioner där alla lyssnade på varandras åsikter och bidrog med sina tankar.

Vad som skulle kunna fungera bättre är om vi faktiskt hade utvecklat appen på riktigt för då tror jag att engagemanget och motivationen i teamet hade varit ännu högre. Det hade kunnat ge oss ett mer praktiskt perspektiv och en tydligare förståelse för de problem som kan uppstå under utvecklingens gång. En annan sak som kunde ha fungerat bättre var hur vi skrev våra user stories. Ibland var det oklart hur detaljerade och specifika de skulle vara och hur mycket vi behövde bryta ner dem i tasks. Mer klarhet i hur vi skulle formulera våra user stories och bryta ner dem i praktiska moment hade hjälpt oss att vara ännu mer effektiva. Senare fick vi dock reda på att det vitkigaste är att teamet förstår user storiesen innebörd och funktionallitet. 

-------------------------------------------------------------------------------------------------------------------------------------------------------------------------------------------------------------------

Fråga 3: Hur skulle din process från user stories till faktisk funktionalitet i en app se ut? Använd någon av era user stories som exempel. Hur skulle du bryta ner en user stories i moment att arbeta med. När vet du om du är klar med en user story?:

Min process från user stories till faktisk funktionalitet i en app skulle börja med att noggrant definiera och formulera user storyn. För att ge ett konkret exempel kan jag använda en av våra user stories: "Som användare/Administratör vill jag kunna logga in med email och lösenord så att jag får åtkomst till appen."

* Första steget är att definiera user storyn dess mål. Först skulle vi säkerställa att vi förstår syftet med user storyn. Vad innebär det för användaren att kunna logga in? Vad för funktionalitet måste finnas för att detta ska bli möjligt? Här kan vi bryta ner funktionerna till mer specifika delar som till exempel inloggning via email och lösenord, hantering av felaktig inloggning, och säkerhetsfunktioner som autentisering.

* Steg två hade varit att bryta ner user storyn i konkreta tasks. För att kunna implementera denna funktion skulle jag bryta ner den i mindre tasks eller moment. Här kan jag skapa en lista över de tekniska stegen som behövs för att genomföra inloggningsfunktionen, exempelvis:

- Skapa en användardatabas för att lagra email och lösenord.
- Utveckla en användargränssnitt för inloggning (formulär med fält för email och lösenord).
- Implementera logik för att validera användarens input (t.ex. kontrollera om email är korrekt formaterat).
- Implementera autentisering och säkerhet, som att hash-looken på lösenordet.
- Skapa en felhanteringsmekanism om användaren skriver fel email eller lösenord.
- Testa funktionaliteten för att säkerställa att inloggningen fungerar på ett säkert och användarvänligt sätt.

* Steg tre är att börja arbeta med tasks. När alla tasks är definierade kan vi börja arbetet på dem. Eftersom varje task är ett konkret mindre steg kan teamet arbeta parallellt med olika delar av inloggningsfunktionen till exempel kan en person börja arbeta på databasstrukturen medan en annan skapar användargränssnittet.

* När vet vi om vi är klara? Vi vet att vi är klara med user storyn när alla definierade tasks har genomförts, testats och godkänts. För inloggningsfunktionen innebär det att vi kan logga in med både rätt och felaktiga uppgifter och att appen hanterar dessa situationer korrekt. Dessutom ska användargränssnittet vara klart och användarvänligt och funktionaliteten ska uppfylla alla säkerhetskrav. När allt detta är klart och testerna visar att funktionen fungerar som den ska kan vi nu anse att user storyn är klar.
